Během vývoje jsme se několikrát odchýlili od plánu práce na kalkulačce, ovšem ne ve všech případech to znamenalo odchýlení k horšímu.
Zde je pár bodů, ve kterých vývoj nešel podle plánu:

1)	Bohužel, jak bylo zmíněno již v odevzdaném časovém plánu, pracovali jsme na vývoji kalkulačky pouze tři. Tím samozřejmě
	nechceme nijak 4. člena týmu dehonestovat a přejeme hlavně klid jeho rodině při stále trvajícím konfliktu v jeho rodné zemi.

2)	Nedodržovali jsme striktně rozvržení času práce na projektu podle odevzdaného plánu, spíše nám tato osnova udávala pořadí,
	ve kterém jsme jednotlivé podúkoly řešili. Vždy jsme si ale po poradě stanovili nová data, do kterých má každý člen týmu
	svůj menší úkol vypracovat, a ta již dodržována byla.

3)	Práce v týmu nám přinesla jisté zkušenosti s rozdělením menších úkolů, a to konkrétněji, že jisté moduly je lepší nerozdělovat.
	Měli jsme například v plánu si napojení GUI na matematickou knihovnu rozdělit, ovšem časově bylo mnohem výhodnější, aby člen týmu
	pracující na GUI, který věděl, jak se v kódu orientovat, zároveň vytvořil zdrojový soubor spojující GUI s matematickou knihovnou.
	Do příštích projektů tedy víme, že je třeba lépe promyslet, kdo bude na které části projektu pracovat.

4)	S tím souvisí i tento bod. Během plánování jsme si každý vybral nějakou část, na které bude pracovat, ovšem v praxi pak bylo
	zjištěno, že každý umí něco jiného a bude jednodušší si tuto práci přerozdělit.

5)	Původně jsme plánovali implementovat kalkulačku schopnou počítat výrazy se závorkami. Z časových důvodů je ale v současné verzi
	pouze možnost vypočítat jednu část výpočtu a výsledek požít pro další výpočet. 